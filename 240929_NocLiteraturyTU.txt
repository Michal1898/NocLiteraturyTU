	18. září 2024 uspořádal v Trutnově agilní antikvář Jirka Kuťák Noc literatury. Pořádala se i na jiných místech ČR. Já jsem se podobné akce zúčastnil poprvé a byl jsem moc zvědavý, jak to proběhne. 

	Akce se těsně překrývala s další mojí akcí: Ráno jsem jako řidič odjížděl do Budapešti na šachovou olympiádu a za krásami Budapešti.

Sám pan Kuťák mi před zahájením akce řekl, že všech 8 zastavení asi nejde stihnout. Vzhledem  nabitému programu jsem se chtěl původně plánoval zúčastnit tak 2-3 zastavení a pak jet domů. 

	Na tuto akci jsem se snažil naverbovat příbuzné a známé. Bohužel jsem nikoho nezískal. Jsem špatný agitátor.

	Odpoledne jsem vyrazil autobusem ze Dvora do Trutnova, Mohl jsem začít v knihovně na náměstí. Ale po chvíli jsem se rozhodl pro vycházku a začít tam, kde tato akce vznikla.
 1. zastavení: Antikvariát na nábřeží Úpy.
	Trochu jsem se prošel krásným odpolednem babího léta (ani pařák, ani potoky vody) a přišel jsem na místo. Moje obavy, jestli na akci nebudeme sami 3, naštěstí rozptýlila přítomnost více lidí, většinou v oblecích.  V příjemném a mě tak dobře známém prostředí  na mě už čekala sponzorská židle v první řadě. Vepředu stál sympatický mladý muž v obleku . Uvítal jsem se s panem Kuťákem, který mi k židli nabídl skleničku vína a čtení mohlo začít. Jednalo se o ukázku polského autora. Úryvek se týkal historie města Královec, filozofa Emanuela Kanta, prusko-polsko-sovětské historie. Také o tom, kolik emocí vzbudil pokus pojmenovat letiště po zdánlivě neškodném filozofovi. Připomnělo mi to historii českého pohraničí, nedávné přejmenování letiště Ruzyně a některé naše minulé i současné kauzy. Po skončení četby úryvku se mladý předčítající přiznal, že tento úryvek mu nic neříká. Pan Kuťák řekl, že příště se pokusí vybrat něco jiného. Mě se ten úryvek docela líbil. Jenom vyžadoval větší znalosti a hlubší zamyšlení. Rád bych si do budoucna něco přečetl od Emmanuela Kanta a od tohoto polského autora. Kde jenom vzít čas?
Hodnocení: 3 a půl hvězdičky

	Plný úvah o historii a lidské povaze jsem vyrazil pěšky na Poříčí. Cestou jsem potkal jednoho bývalého kolegu a trochu jsme pokecali. Moji nabídku, aby šel se mnou, bohužel odmítl. Musel jsem použít navigaci, abych zjistil, kde to vlastně je. Příjemná procházka babím létem. 

2. zastavení – Most k životu
	Nádherná vila po továrnících. Dnes je zde Ke svému překvapení jsem zjistil, že jsem kolem léta chodil a přitom jsem o její existenci vůbec nevěděl! Uvnitř mi nabídli minerálku a za chvíli začala nějaká paní předčítat z romské literatury. Úryvek se týkal romské rodiny, která se krátce po válce přistěhovala ze Slovenska do Čech. Výborná ukázka. Měl by si ji povinně přečíst každý, kdo si dnes stěžuje, jak špatně se mu dnes žije a jak ho strašně vyčerpává rodina a děti. 
Druhá část se týkala problémů autorky se sháněním bytu v Praze v roce 1968. Výborná sonda do života Romů. Ani na ně neplive, ani ze sebe nedělají anděly. Některé věci mě překvapily. Autorka sama je romského původu.
Výborná ukázka, výborné čtení, úžasné prostředí. Strhlo mě tak, že jsem zůstal a čtení jsem absolvoval ještě jednou. Na odchodu jsem se minul s panem Kuťákem, který přivezl hosty. 
Trochu z ruky, ale stálo to za to! 
Hodnocení: 4 hvězdičky

	Pěšky jsem vyrazil zpátky do centra Trutnova. Po cestě byl nejblíže 
3. zastavení - Národní dům. 
Tady jsem došel do místnosti, kde dříve pan Šanca pořádal školení Vyhlášky 50 z elektrotechniky.  Místnost se změnila k nepoznání ze šedivé a strohé učebny na bohémský ateliér, kde pod palmou četla krásná blondýna ukázku z díla francouzsky Annie Ernauxové – nositelky Nobelovi ceny za literaturu. Ukázka měla 2 části. V první čeká žena v ordinaci na výsledek HIV testu.. Ve druhé části žena neplánovaně otěhotní a rozhodne se pro potrat. Obě ukázky jsou dost drsné a naturalistické. A to rozhodně nejsem žádný puritán. Kromě toho mě ničím dalším nezaujaly. Doufám, že Annie Ernauxová napsala i něco lepšího. Za tohle bych ji Nobelovu cenu fakt nedal. Že by negativně zapůsobil duch bývalé učebny, ve které se konaly zcela zbytečné, neoblíbené a stupidní přednášky Vyhlášky 50 z elektrotechniky? Utvrdilo mě to ve víře v Feng-Šuej a Genius loci. Na závěr jsem se dozvěděl, že tuto povídku autorka vydala v 80-ti letech! To se mi nějak nezdá. Nedovedu si představit 80-ti letou babičku, která by takto negativně mluvila sama o sobě a minulých časech. A také by tak otevřeně psala o takových tématech. Řekl jsem to. Někdo mi odpověděl, že je možné, že povídku měla napsanou už dříve a teprve v 80-ti letech ji vydala. Na odchodu mě napadla jiná varianta: že by někdo využil jména spisovatelky a napsal povídku za ni? Nebylo by to poprvé! Ale mlčím a snažím se být rychle pryč.
Příběh otřesný,
Čtení nic moc. 
Nejhorší ze všech dnešních zastavení!
Hodnocení:1 hvězdička

	Venku se mezitím setmělo. Chvíli jsem mířil k poště, abych našel tu kavárnu Poshta420. Ale potom jsem vyšlápl schody ke kostelu a zamířil k

4. zastavení - Městské muzeu. 
	Venku stál gril a opékaly se topinky. Vzal jsem si rovnou dvě. Chvíli jsem dole přihlížel tlumočení ve znakové řeči. Dokonce mě vyzvali, abych něco řekl, že mi to přeloží. Ale neměl jsem na to vůbec náladu a nic mě nenapadlo. Tak jsem jim utekl nahoru do patra. Tady bylo nějaké občerstvení a hlavně minerálky. Přišly vhod. Spláchl jsem jimi sůl z topinek a pachuť předchozí zastávky.  A právě začínalo čtení povídky z Nizozemí. Také docela odvážný příběh, ale naštěstí propracovaný a méně brutální. Hrobník se na konci života přiznává, jak pohřbili ilegálně na vřesovišti dceru faráře. Pro Čecha nečekané věci: ženatý farář, který má oficiálně děti. Dost odvážné úvahy o víře, Boží přítomnosti. K tomu líčení krás přírody a noci na vřesovišti. Napadá mě Máchův Máj. Podobné motivy. Bohužel jsem přišel o konec, zavolal mi jeden známý na mobil. Uvažoval jsem, že si čtení zopakuju, ale začala se hlásit únava a začal mě tlačit čas. 
Tak jsem vyšel ven a poprosil ještě o topinku na cestu. Sami mi k ní nabídli poslední buřta. Byl dobře propečený a chutnal výborně. Magie posledního!
Silný příběh, přitom vkusně a dobře podaný
Dobrý přednes
Topinky jsou výborný nápad. Minerálka a buřt přišly vhod.
Hodnocení: 4 hvězdičky

	Prošel jsem na náměstí a ocitl se v tak
5. zastavení – Městská knihovna 
	Staré známé prostředí. Pohodová knihovnice Renča. Na naše věčné diskuze není tentokrát prostor. Dole v přízemí jsou rozložené židle. Jsou tu i ostatní knihovnice.  A pán ve středních letech, s brýlemi. Vypadal jako středoškolský učitel (slovo profesor zde odmítám používat)  Spolu s ostatními sedáme na židličky a pán v brýlích nám začíná číst příběh italského autora. Příběh začíná na pohřbu podivína, jehož se zúčastní několik jeho známých, kteří jsou omylem považování za jeho blízké přátele. Podivínova matka je zapřísahá, aby našli dívku z Běloruska, a řekli ji o jeho smrti. Road movie o cestě Běloruskem a hledání dívky. Něčím mi připomínal povídky Jaroslava Haška. Řekl jsem to. Snad se nikdo neurazil. Nebyl to úmysl. 

Pěkná povídka, dobře přečtené. Není námitek. Jenom by mi více pasovala někam do bohémštějšího prostředí a čtená někým bohémštějším. A sem bych vybral něco decentnějšího. Třeba tu úvahu o Kantovi a Kaliningradu. 
Hodnocení: 3 hvězdičky

Jdu ven a mířím směrem k autobusovému nádraží. Díky navigaci se mi podařilo 	najít 



6. zastavení - Café Bar Poshta420
	Uvnitř je docela plno. A vepředu moderátor Jan Tuna! Krátce mluví o sobě. Pochází z Trutnova. V domě, ve kterém se čtení koná, žil jako dítě. Jeho dědeček zahynul při železniční nehodě u Stéblové. A teď se Jan Tuna vrací zpět. Také silný příběh, tentokrát ze života. 
A už začíná čtení. Jedná se o příběh belgického autora na téma: život po životě. Poutavé a přitom vtipné. 
Tuna mluvil velice hezky, impulsivně, akčně a přitom na úrovni. Bylo znát, že je profesionál. 
Luxusní prostředí.
Silný a vtipný příběh.
Nejlepší zážitek z celého večera.
Hodnocení: 5 hvězdiček (plný počet)

	Původně jsem chtěl běžet na autobus. Ale vystoupení Jana Tuny mě nějak nabudilo a nabilo novou energií. Také jsem si uvědomil, že to je už šesté zastavení(proti plánovaným 2-3). Nějak mě to celé strhlo. Nestálo by za to, pokusit se ten bláznivý maraton dokončit? Místo na autobusák jsem vyrazil opačným směrem. Přes náměstí k

7. zastavení -   Česká lesnická akademie
Lidí je tu docela dost, jsou to skoro samé ženy. Včetně účinkující. Docela zajímavý příběh bulharského autora. Úvahy o čase a pokusech ho konzervovat. Částečně sci-fi, částečně filozofická úvaha o minulosti, budoucnosti, „výrobě“ reality, částečně varování. V průběhu čtení jsem se chtěl podívat na telefon, jak mi to jede zpět. Bohužel se hledání v baťohu nepodařilo zcela potichu, za což jsem byl ostatními posluchačkami napomenut. Účinkující řekla, že jí to nevadí. Ale já se omluvil a slíbil, že toho nechám. Tady už jsem byl dost společensky unaven. Ukázka byla dost zajímavá. Chtěl bych si knihu přečíst. Bohužel se po diskuze byla na úrovni obvyklých klišé a hatů: Zkrátka, jak je dnes všechno špatné a jak bylo dříve všechno skvělé. No prostě obvyklé kecy. Tak jsem honem zmizel.
Zajímavá kniha
Dobré téma
Knihu si obstarám a v klidu přečtu.
Hodnocení: 3 a půl hvězdy

	Bylo po půl desáté a já šel temnou alejí do kopce k 
8. zastavení  - Evangelická fara
Vešel jsem do nezvyklého prostředí v zcela nezvyklou dobu. Tady jsem potkal paní. Tu jsem pozdravil a zeptal se jí, jestli jsem tady správně. Vysvětlila mi, že jsem správně, ale že nikdo další už nepřišel. Přesto byla ochotná mi tuto ukázku přečíst. Díky. Příběh z Litvy. Ale povídka je ze židovského prostředí. eší mezilidské vztahy a mezigenerační spory. Bez problémů by se dal zasadit i do dnešní doby. Příběh sotva průměrný. Zato účinkující se překonává. Mění hlas, silně gestikuluje, mění výraz obličeje a očí. Několikrát jsem se vylekal, nebyl jsem si jistý, jestli se jedná o příběh, nebo mluví přímo na mě. (:-). Vzhledem k pokročilé hodině a k tomu, že jsem byl jediný posluchač, má můj obdiv. Nakonec jsem ji za to poděkoval  a pochválil její přednes. Dozvěděl jsem se, že vede dramatický kroužek. Bylo to znát. 
Hodnocení: 3 a půl hvězdy
Tím Noc literatury končí. Já končím ve stavu naprosté společenské únavy, jak fyzické, tak duševní. Byl to skutečný maraton. Ale dal jsem to!

	Protože poslední autobus do Dvora Králové mi jede až za delší dobu, dávám si ještě procházku centrem Trutnova na autobusák. Bylo to náročné, ale stálo to za to!

Pokud se bude Noc literatury opakovat, rád příště přijdu zase


